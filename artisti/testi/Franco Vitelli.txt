Franco Vitelli nasce a Sezze il 31 Marzo 1956, consegue il diploma presso il liceo artistico di Latina e si laurea in scultura, con il massimo dei voti, all’Accademia delle Belle Arti di Frosinone. Nel 1992 fonda il suo opificio Sectilia, dove matura la sua arte del marmo, realizzando opere in opus sectile e commesso e specializzandosi nello stile cosmatesco. Negli anni ha partecipato a diverse opere di restauro, ne sono un esempio Palazzo Colonna a Roma, la Porziuncola di Assisi e la Cattedrale di Gaeta. Numerose anche le mostre realizzate negli anni, tra le più importanti nel

2012 festeggia a Sezze i 20 anni di Sectilia e organizza un evento presentato da Dario Del Bufalo, presidente dell’Università dei Marmorari di Roma, di cui Franco fa parte, e da Vittorio Sgarbi, che lo ha definito “l’ultimo e il più giovane dei Cosmati”. Nello stesso anno partecipa a Spoleto Arte, ideata da Salvo Nugnes e a cura di Vittorio Sgarbi. L’ultima mostra, dal nome Spolia, è stata inaugurata nell’agosto del 2022, presentata da Vittorio Sgarbi, rappresenta la commistione tra antico e moderno di quella che è l’arte di Vitelli.

L’attività dell’artista è stata oggetto centrale di due tesi di Laurea, la prima di Gaetano Zomparelli, laureatosi all’Accademia delle Belle arti in pittura, la seconda di Ester Marchionne, dal titolo “L’ultimo dei marmorari” Magister Vitellius Setinus e la fortuna dei cosmati, laureatasi in storia dell’arte presso la Sapienza di Roma.