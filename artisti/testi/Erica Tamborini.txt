Erica Tamborini (Milano, 1988) è scultrice e performer formatasi dapprima all’Accademia di Belle Arti di Brera, poi in Storia e Critica d’arte all’Università degli Studi di Milano e negli U.S.A. Da anni porta avanti un innovativo open-project orientato al dialogo e alla contaminazione di situazioni e realtà culturali attraverso il gesto e la progettazione artistica per una nuova idea di arte. Proposte dell’artista sono: Energy of Space, 2019, una serie di eventi dedicati agli anniversari dell’allunaggio e della morte di Leonardo da Vinci realizzati presso Malpensa Airport, con il patrocinio dell’Agenzia Spaziale Italiana. Tale progetto ha ottenuto il premio Arte, Scienza e Coscienza dalla Fondazione Infinity, Principato di Monaco; Ritorno a Brera, 2018, una trilogia di eventi patrocinata dal Ministero per i Beni e le Attività Culturali, Regione Lombardia coinvolgenti il quartiere di Brera, Milano, tra cui il Comando Militare di Palazzo Cusani, la Biblioteca Nazionale Braidense, l’Accademia di Brera, lo Studio Piero Manzoni. Nel 2016, per l’Università dell’Insubria, ha realizzato un progetto dedicato al valore emancipativo dell’arte donando all’Aula Magna un’opera. Inoltre, ha partecipato al forum internazionale Unity in Diversity, nel 2015, con una performance e un’opera oggi esposta nel Museo di

Palazzo Vecchio, Firenze. È stata invitata a partecipare alla Florence Biennale 2013. È presente in collezioni private e museali italiane come il Museo Arte Plastica di Castiglione Olona e internazionali tra cui Huawai, Hong Kong.